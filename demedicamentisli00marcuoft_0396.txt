—384 -

Irim, castoreum scillamque, opium, panaceam,

Resinam, lepidum, euforbium, git atque pyrethrum,
Zingiber et calidum, mordax piper et laser algens
Agaricumque asarumque potens, aloen, aconitum, 55
Galbana, sandaracam, samsucum, psoricum, alumen,
Acaciam propolimque et adarcen, cnecon, acanthum
Andrachnen acoronque opopanaca pompholygemque
Cyperum ladanum sagapenonque et tragacanthum,
Scamoniam, cyphi, malabathron <et> ammoniacon. 60
Denique repperies istic, quod lucis in ortu

Indus, Arabs, Seres, Perses divesque Sabaeus

Vicino sub sole legunt, quod praebet Orontes,

Eximium ignoto mittit quod Nilus ab ortu,

Decerptum foliis, ramo, cute, cortice, virga, 65
Quodque ab Idumaeis vectum seplasia vendunt

Et quicquid confert medicis Lagaea cataplus.

Haec quicumque leges, poteris discernere tecum,
Agnoscenda magis sive exercenda rearis.

Quisque tamen nostrum hoc studium dignabere, quaeso ⁷0
Praestes iudicium purum mentemque benignam.

Sic tua perpetuo vegetentur membra vigore

Et peragas placidam per multa decennia vitam.

Sic non incuses validam placidamque senectam

Nec tibi sit medicis opus umquam nec tibi casus 75
Aut morbus pariant ullum quandoque dolorem,

Sed procul a curis et sano corpore vivas,

Quotque hic sunt versus, tot agant tua tempora Ianos.

53 lepidum] si lectio est inteyra, lepidium dicere videtur.

euphorbum Constantinus. 59 sagapenion et tragacantham
Riese. 60 cyphi scripsi: cypen Carnarius. ⁸ <et> add.
Salmasius. 62 Persis Gornarius. 67 Lagaea Salmasius:
lalagea Carnarius. 74 placitamque Cornarius.

